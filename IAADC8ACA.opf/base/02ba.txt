#/ /bla ma brgyud pa bod kyi lo rgyus bzhugs/// /bla ma dam pa'i zhabs la spyi bos phyag 'tshal lo/ /bla ma brgyud pa bod kyi lo rgyus ni/ chos 'khor grom pa rgyang du/ rgya
shAkya gzhon nu dang / se ye shes brtson 'grus gnyis kyis mkhan slob mdzad pa las/ ses bla chen 'brog mi shAkya ye shes dang / stag lo gzhon nu brtson 'grus gnyis rgya
gar du brdzangs te/ bstan pa'i rtsa ba yin pas 'dul ba dang / bstan pa'i snying po yin pas phar phyin dang / bstan pa'i nying khu yin pas gsang sngags rnams nyon la shog
gsungs nas/ gnyis po rgya gar du byon/ bla chen gyis bal yul du bha ro haM thung

zhes bya ba las sngags kyi sgor zhugs/ de nas rgya gar du byon nas slob dpon ratna A ka ra shAnti pa grags pa che zhing mkhas par dgongs nas 'dul ba dang / shes rab kyi pha
rol tu phyin pa dang / gsang sngags kyang mang du gsan/ de nas rgya gar shar phyogs su byon nas slob dpon birWa pa'i slob ma ni DoM bi he ru ka /de'i brgyud pa 'dzin pa'i
slob dpon mi thub zla ba dngos kyi slob ma mchog dge slong dpa' bo rdo rje la he badzra'i rgyud gsum yan lag dang bcas pa la sogs pa'i sngags mang du gsan/ bsam mi khyab
la sogs pa'i man ngag mang du zhus/ lam 'bras rtsa ba med pa cig kyang gsan/ rgya gar du lo bcu gnyis bzhugs nas lo tsA ba chen por gyur/ stag los ni shes rab snying po
rgya klog tu 'don pa cig las ma shes/ rdo rje gdan la bskor ba byed kyi na bsdad gsung ngo / /tshul khrims kyi mgo thon pas stag tsho'i sde pa mang po byung ngo / /de nas
bla chen bod du byon/ chos mang du gsung gin bzhugs skabs su spa dro'i tshur nye ba rnam thang dkar po na bzhugs pa'i dus su/ bla ma ga ya dha ras phrin btang nas bsu ru
shog gsungs/ chos ci shes dris pas rdo rje theg pa la mkhas par dgongs nas dges pas bsu ste grom pa lha rtse'i brag la bzhugs nas chos kyi zla bo byas pas shin tu mnyes
nas lo lnga bzhugs par byas/ gser srang lnga brgya 'bul bar byas nas mu gu lung du bzhugs par byas/ lo gsum na 'gro gsung / bla ma'i thugs la gser rdzogs par 'bul dgongs
nas gser bsgrubs pas bag tsam ma ldang nas zur shag 'byung ba la mi btang nas chos sbyin gyi shog gsungs pas/ zur yang dag gi sgrub pa la zhugs pas slob ma la la na re/
dge sbyor gi bar chad yin zer ba la/ 'brog mi lo tsA ba chen po yin pas man ngag yod nges zer nas phyin pas gser srang brgya tsam yang phul/ bla mas bsam mi khyab kyi man
ngag

gnang / zur po che shag 'byung yang dga' nas/ bla ma chen po'i bka' drin gyis/ /a po'i sems phyogs nor du thal/ /zer lo/ /der bla ma ga ya dha ra la gser srang lnga brgya dus
gcig la phul bas thugs ma ches pas sgyu ma yin nam dgongs te/ lam khar mang kar dril chen gyi mi mang sar byon cing 'di rnams gser du 'dug gam mi 'dug gsung zhing bstan/
de dag gser yin par dgongs pa dang / shin tu dges pas da khyod ci dga' bar bya'i ci 'dod gsungs/ ci yang mi zhu gsungs pas/ yang yang gsungs nas/ 'o na gsung ngag 'di
gzhan la mi gsung bar zhu ba phul/ bla mas zhal gyis bzhes nas rgya gar du gshegs/ yang dus phyis 'gos kyis gro mo na tshur me trI pa yin gsungs nas spyan drangs/ bod du
byon pas me trI pa min par 'dug pas/ bla mas brdzun gsungs byas pas/ me trI bas chos ni nga mkhas khyod chos 'dod par 'dug pas dengs dga' mod gsungs/ der 'gos kyang chos
la mgu bas bsnyen bkur yang mang du byas rgya gar du gshegs so/ /yang dus phyis kyi jo zla ba'i 'od zer gyis mnga' ris stod nas spyan drangs nas bsnyen bkur mang du byas
nas rgya gar du gshegs pa'i lam khar gyi jo'i slob ma kha rag gtsang pas spyan drangs nas kha rag tu byon no/ /kha rag pas bsnyen bkur mang du byas nas der sku 'da' khar
nga'i bu tsha bo ri rtse la yod pas der skyol gsungs/ bu tsha bo bdag cag kyang lags na byas pas/ des mi phan skyol gsungs/ de bla chen gyis slob ma sgom chen se rog gnyis
can du bzhugs nas/ bu sgrub pa la nan tan ma chung / ngas ma bsgoms kyang sngags pa 'chi na 'di bzhin yin gsungs nas/ rdo rje dril bu phyag tu bsnams nas 'od ril ba tsam
zhig spyi gtsug nas 'thon nas song gsungs/ da lta yang thod phuu na rdo rje dril bu yod do/ /bla chen 'brog mi nyid gzhung gsungs pa'i slob ma la man

ngag mi gsung / man ngag gsungs pa'i slob ma la gzhung mi gsung ba yin gsungs/ gzhung tshar ba'i slob ma ni lha rtse'i gyi ljang dbu dkar ba/ shangs kyi brag rtse so nag pa/
sa skya'i 'khon dkon mchog rgyal po/ 'phrang 'og gi dbrad dkon mchog rgyal po/ bla ma mnga' ris pa gsal ba'i snying po dang lnga lags/ man ngag rdzogs pa'i slob ma ni 'brom
de pa ston chung / lha btsun ka li/ bla ma se mkhar chung ba rnams yin/ 'brom zhabs tog che/ lha btsun jo mo'i ming po bla ma ses bla chen gyi spyan sngar sngar lo bdun
phyis bcu ste bcu bdun bzhugs/ gnag smad sum cu tsam phul/ bla ma'i zhal nas 'bul ba chung ste mkho gsungs/ zhabs tog chung yang yun ring ba dang spyod lam gyis mnyes
nas man ngag thob pa yin gsungs/ gsung ngag tshar nas gzhung zhus pas man ngag byin pa la gzhung mi bshad kyi/ khyod rang gzhung la dad na sa skyar song gsungs nas bla ma
ses sa skyar lo bzhi bzhugs nas sa skya pa chen po las gzhung tshang bar gsan no/ /bla ma 'brog la grub pa thob pa'i slob ma ni pho gsum mo bzhi ste/ pho gsum ni sgyer
sgom se bo/ gshen sgom rog po/ dbus pa grong po che'o/ /mo bzhi ni/ rtod mo rdo rje mtsho/ dbrad sgom ma dkon ne/ shab pa mo lcam gcig /'phyang mo nam mkha' mo/ de la dang
po drug gis ni lus ma spangs par grub pa thob bo/ /'phyad mo nam mkhas ni thun mong gi dngos grub grub pa'o/ /gzhan yang grub pa thob pa'i slob ma mang du bzhugs par gda'/
bla ma se'i spyan sngar rje dgon pa bas lo bco brgyad bzhugs nas zhabs tog dang spyod lam kun gyis bla ma mnyes par byas/ man ngag ma lus par rdzogs par gnang ba lags
so/ /bla ma sa skya pa chen po sgyi chuu na bzhugs tsam na/ bla ma se'i zhal bltar byon pas/ bla ma ses sa skya pa'i lo rgyus mang du dris/ pang du blangs bshums nas/ rgad

po gog po 'di la chos yod kyi myur bar shog bul na nga 'chi gsungs nas lam 'bras tho re ba cig gnang / bzhud bar dgongs pas dge bshes 'khon chung gi zhal nas/ de la ci yang
med/ nga'i bla ma mnga' ris pa'i chos kyi bral brul bsgrubs pa yin gsungs nas 'gror ma gnang / phyid lo bzhud pas bla ma se 'das gsungs/ de'i slob ma gang drag dris pas/
rje dgon pa bas dag par thos nas rje'i spyan sngar mchis pas bla ma sa skya pa chen po'i yab bla ma se'i slob dpon yin pas bla ma brgyud pa'i rim pa'i dam tshig la dgongs
nas gdams ngag ma lus par tshang bar gnang gsung ngo / /bod kyi lo rgyus bsdus pa lags so/ /tshangs par spyod pa'i dge bsnyen grags pa rgyal mtshan gyis sbyar ba i thi//

